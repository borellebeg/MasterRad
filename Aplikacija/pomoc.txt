Апликациjа jе направљена у програмском jезику Паjтон, 
док jе графички кориснички интерфеjс развиjен помоћу 
библиотеке Tkinter.
Aпликациjа обрађуjе биолошке податке, коjи су смештени 
у бази података, врши поравнање нуклеотидних секвенци 
узорака позивањем програма Clustal Omega, конструише 
филогенетско стабло позивањем програма FastTree и потом 
приказуjе резултате поравнања и филогенетско стабло. 
Поред рада са подацима из базе података, апликациjа 
омогућава поравнавање нуклеотидних секвенци из датотека и 
поређење свих одабраних узорака са jедним изабраним
узорком како би се одредио проценат њихове сличности.
Додатне развиjене функционалности апликациjе су унос, 
ажурирање, брисање и претраживање соjева вируса и узорака 
у бази података. 

ПОРАВНАЊЕ НУКЛЕОТИДНИХ СЕКВЕНЦИ
Одабир узорака чиjе ће нуклеотидне секвенце учествовати у 
поравнању омогућен jе на почетноj страници. Могућ jе одабир 
узорака коjи се налазе у бази података, узорака коjи су 
сачувани у датотекама и ручни унос узорака. 
Избор између три понуђене опциjе реализован jе употребом 
радио дугмади (класа RadioButton). 
У случаjу да се користе узорци из базе података потребно jе 
у текстуално поље (класа ScrolledText) унети називе
узорака коjи ће учествовати у поравнању или оставити поље 
празно уколико сви узорци из базе треба да учествуjу у 
поравнању. 
Уколико се одабере опциjа за коришћење узорака коjи су 
сачувани у датотекама потребно jе у текстуалном пољу 
навести наизменично ознаку узорка, а потом 
путању ка FASTA датотеци са узорком, 
сваку у посебном реду. 
Опциjа ручног уноса узорака омогућена jе за краће 
нуклеотидне секвенце и потребно jе унети назив узорка у 
jедноj линиjи текстуалног поља, а у следећоj нуклеотидну 
секвенцу тог узорка. 
У сва три случаjа омогућено jе поређење jедног истакнутог 
узорка са свим осталим узорцима. 
Унос назива, путање ка датотеци са узорком или ручни унос 
тог узорка врши се путем посебног текстуалног поља (класа 
Entry) у зависности од изабране опциjе за начин поређења. 
Код прве опције за истакнути узорак уноси се само ознака
у посебно текстуално поље, у другом случају ознака и 
путања ка FASTA датотеци раздвојене размаком, а у трећем
ознака узорка и узорак раздвојени размаком. 

У мениjу у картици Datoteka постоjе опциjе за чување и 
отварање почетних конфигурациjа. Ова функционалност скраћуjе 
време за унос назива и путања узорака код поравнања у коjима 
учествуjе више узорака.

Након унетих података, кликом на дугме Započni на почетноj 
страници, врши се провера унетих података, а потом се отвара 
датотека unaligned.fasta за упис нуклеотидних секвенци.
Датотека unaligned.fasta садржи све нуклеотидне секвенце 
коjе учествуjу у поравнању и биће, након припреме, 
прослеђена програму Clustal Omega као датотека са улазним 
подацима. 
Резултат поравнања налази се у датотеци aligned.fasta, 
док се матрица сличности (због активиране опциjе percentid 
у матрици се неће налазити растоjања него проценат 
сличности између поравнатих секвенци) налази у датотеци 
output.distmat.

ФИЛОГЕНЕТСКА АНАЛИЗА
Датотека aligned.fasta представља улазну датотеку програма 
FastTree, коjи ће генерисати филогенетско стабло у Newick 
формату. Оваj програм налази се у истом директориjуму као 
и главни програм коjи jе покренут. 
Цртање филогенетског стабла реализовано jе помоћу функциjа 
из библиотека Biopython и Matplotlib и резултати у виду 
слике се приказују у помоћном прозору уз резултате поређења. 
Резултати поравнања нуклеотидних секвенци изабраних узорака 
приказуjу се у додатном прозору. У овом прозору приказано jе 
поравнање секвенци у FASTA формату, матрица сличности и 
филогенетско стабло. 
На краjу, у доњем делу, се налази и текстуално поље за унос 
путање и дугме за чување резултата поравнања. 

У мениjу у картици Datoteka постоjи опциjа за отварање и 
приказ садржаjа датотеке са резултатима поређења. 
Могуће jе отварање и више резултата поређења што може 
олакшати упоредну анализу резултата.
Уколико jе на почетноj страници унет истакнути узорак са 
коjим треба упоредити преостале узорке, у додатном помоћном 
прозору ће се приказати проценат сличности тог узорка са 
преосталим узорцима. 
Сви подаци о сличности биће прочитани из матрице растоjања.

УНОС И АЖУРИРАЊЕ ПОДАТАКА
Апликациjа садржи странице за унос и ажурирање података о 
соjевима и узорцима вируса коjи се чуваjу у бази података. 
Због њихове сличне структуре, у наставку ће бити описана 
само страница за унос новог узорка, док се остале странице 
могу детаљниjе прегледати у документациjи рада. 
Приступ страницама за управљање подацима у бази података 
остваруjе се путем картице Baza у оквиру мениjа. 
Уколико текстуално поље неког атрибута остане празно, у 
базу података ће се на одговараjуће место уписати вредност 
NULL. 
Текстуална поља атрибута pristupni_id, pango и sekvenca 
мораjу имати унете вредности како би се нови узорак унео у 
базу података. У поље коjе одговара секвенци уноси се 
путања ка FASTA датотеци у коjоj се налази нуклеотидна 
секвенца узорка.
Кликом на дугме Unesi читају се унети подаци. Након читања 
извршена jе провера исправности унетих података и њихово 
смештање у листу vrednosti. Ако неки податак ниjе унет (и 
ниjе обавезан) у листу вредности се на одговараjуће место 
додаjе вредност NULL. 
Након припреме SQL наредба се извршава. 
Унос соја 

БРИСАЊЕ ПОДАТАКА
У оквиру картице Baza у мениjу су, поред страница за унос 
и ажурирање података о соjевима вируса и њиховим узорцима, 
доступне и странице за њихово брисање из базе података. 
Jедан соj вируса може да има више узорака у бази података. 
Како je примарни кључ табеле soj_virusa уjедно и страни кључ 
у табели uzorak, брисањем соjа вируса коjи има бар jедан 
узорак у бази података нарушава се услов динамичког 
референциjалног интегритета.
Приликом дефинисања табела у бази података ниjе омогућено 
каскадно брисање, па jе прво потребно обрисати све узорке 
одговараjућег соjа вируса из базе података, а потом и сам 
соj вируса. 
За брисање узорка из базе података потребно је унети 
постојећу ознаку вируса у бази података. 

ПРЕТРАГА ПОДАТАКА
У оквиру картице Pretraga доступне су опциjе за претраживање 
података у бази. Oмогућено je претраживање соjева вируса и 
узорака, као и коришћење опциjе напредне претраге, коjа 
пружа могућност уноса и извршавања SQL упита.
У овом одељку биће представљен поступак претраге соjева 
вируса у оквиру базе података. 
Уколико ни jедно поље ниjе попуњено приказуjу се сви редови 
из табеле soj_virusa. Свако поље коjе желимо да прикажемо у 
резултату мора се означити уносом карактера *, док ће се 
уносом другачиjе вредности извршити претрага према унетоj 
вредности. 
Резултати упита приказуjу се у додатном прозору. 
